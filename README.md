# Voorstel

Voor het programmeerproject wil ik een app ontwikkelen waardoor het makkelijker wordt om ingrediënten/producten in te kopen voor recepten. In deze app kan de gebruiker een nieuw recept aanmaken. Een recept bestaat uit:
- de ingrediënten,
- de benodigde hoeveelheid per ingrediënt per persoon, en
- optioneel de stappen die moeten worden uitgevoerd om het recept te bereiden.

Hierbij wordt aan de gebruiker aangeraden om zo specifiek mogelijk te zijn (het invoeren van ongezouten roomboter krijgt de voorkeur boven het invoeren van boter). Nadat de gebruiker het hiervoor genoemde heeft ingevoerd en het recept heeft opgeslagen, wordt deze aangemaakt en verschijnt er een button met de naam van het recept. Wanneer de gebruiker op de button van een recept klikt, kan hij aangeven voor hoeveel personen hij ingrediënten wil inkopen, bij welke supermarkt en de stappen die moeten worden uitgevoerd om het recept te bereiden. De app genereert vervolgens voor de afzonderlijke ingrediënten een of meer afbeeldingen, de benodigde hoeveelheid en de prijs. Wanneer een supermarkt van een bepaald product verschillende varianten aanbiedt, wordt voor iedere variant een afbeelding inclusief prijs gegenereerd (hiervoor is het handig dat de gebruiker specifiek is bij het invoeren van de ingrediënten). Doordat de gebruiker afbeeldingen ziet van de ingrediënten (die zijn afgestemd op de juiste supermarkt) kan hij deze makkelijker vinden. Ook kan de gebuiker ingrediënten afvinken nadat hij deze heeft gevonden. Doordat de gebruiker recepten aanmaakt in de app onstaat zijn persoonlijke collectie. Recepten en volledige collecties kunnen gebruikers onderling delen. Ook kunnen gebruikers er toestemming voor geven dat hun recepten publiekelijk beschikbaar worden. Hierdoor kan de gebruiker in de app zoeken op de naam van een recept en geeft de app vervolgens de publiekelijk beschikbare recepten voor het maken hiervan als suggesties. Ook kunnen gebruikers publiekelijk beschikbare recepten beoordelen met 1-5 sterren. Hierdoor kunnen de suggesties op volgorde van een hoge naar een lage boordeling worden gegeven.  

Voor het maken van de app moet informatie gescraped worden van de sites van verschillende supermarkten. Om mee te beginnen ga ik infromatie scrapen van de site van de Albert Heijn en de Jumbo. Hierbij gaat het om de afbeeldingen en de prijs van de afzonderlijke ingrediënten. 



